<!DOCTYPE HTML PUBLIC "-//IW3C//DTD HTML 3.2//EN">
<html> <head>
<meta http-equiv = "language" content = "dk">

<link rel = "author" href = "mailto:dp@daimi.aau.dk">
<title>daimiposten - december 1998</title>
</head>

<body bgcolor="#ffffff">
<h3><a href="http://www.daimi.aau.dk/~dp/">daimiposten</a> - <a
href="http://www.daimi.aau.dk/~dp/Arkiv/December98/index.html">december 1998</a></h3>


<p>
<small>daimiposten er internt meddelelsesorgan for studerende og medarbejdere 
ved Datalogisk Institut, Aarhus Universitet. Indlæggene er ikke udtryk 
for afdelingens officielle holdning.</small>

<hr>

<h1><font face="helvetica">Kvantecomputeren</font></h1>

<!-- manchet <b> </b> -->

<img src="Pics/ricky.gif" alt="foto af Mikkel Ricky Christensen">
<p>
<em>Af <a href="http://www.daimi.au.dk/~ricky">Mikkel Ricky</a></em>
<p>
<b>
Onsdag den 25. november 1998 afholdt <a
href="http://www.TAAGEKAMMERET.au.dk"><font size="-1">TÅGEKAMMERET</font></a> et fordrag, hvor
den - mere eller mindre - kendte fysiker Klaus Mølmer ville fortælle
løst og fast om et af tidens store emner, nemlig kvantecomputere. 
</b>
</p>
<p>
I denne anledning mødte Deres udsendte og en Aud-F-fuld andre
mennesker op i Aud-F først på aftenen, for at få stillet
nysgerrigheden. Klaus Mølmer, som i fordums tid var formand for
tågekammeret, lagde på festlig vis ud med at slå fast at »selvom man
er en fordrukken studerende, kan man godt blive en fordrukken
forelæser«. Herefter brugte han det fra fjernsynet velkendte »på et
ikke nærmere veldefineret tidspunkt sidst i udsendelsen vil vi vise et
nøgenbillede af Jasmine Bleeth, men først til situationen i
Mellemøsten«-trick og afslørede at han senere ville vise hvordan man -
givet en 5x6-øl-kasse med 29 tomme og 1 fuld ølflaske - i sqrt(30)=6
forsøg kan finde den fyldte. Tilskuerne blev således forventningsfuldt
siddende. 
</p>
<p>
Som det nok er den opmærksomme læser bekendt går udviklingen inden for
it over stok og sten, og vores teknologiske formåen er ved at nå sin
grænse, forstået derhen, at der er grænser for fx hvor mange
transistorer man kan sætte på én chip. »Vi må derfor finde på noget
nyt som store firmaer kan spytte penge i«, motiverede
foredragsholderen. Kort efter indrømmede han dog at det i
virkeligheden er for personlig vinding, at fysikerne er ved at bevæge
sig ind på datalogernes enemærker. »Vi (fysikerne) skal vise dem
(datalogerne)«, mener de (fysikerne).
</p>
<p>
I grove træk blev kvanteteoriens udspring ridset op. Den blev født af
Niels Bohr og ligesindede i starten af dette (det 20.) århundrede, og
under sofasidning og cigar-rygning blev den ivrigt diskuteret i
intellektuelle kredse med Bohr og Albert Einstein som holdledere på
hver deres (uenige) hold. 
</p>
<p>
Kvanteteorien var i mange år en teori i ordets bedste forstand: der
var ingen praktiske forsøg der i detaljer kunne be- eller afkræfte
den. For nylig blev teknologien god nok til at man har kunnet opstille
eksperimenter, der måske ikke ligefrem bekræfter kvanteteorien, men
hvis resultater kan forklares ud fra teorien, og således underbygger
dens korrekthed. Et klassisk eksperiment er det klassiske (!)
dobbelt-spalte-eksperiment, der er et klassisk eksempel, hvor én
partikel skydes gennem en plade med 2 spalter. Hvis man ikke aner
hvilken spalte partiklen fiser igennem, kan man observere at partiklen
opfører sig som en bølge, og oven i købet interfererer med sig
selv. Hvis man derimod ved, hvilken spalte partiklen smutter igennem,
så opfører den sig - som forventet - som en partikel, og interfererer
ikke med noget - og specielt ikke med sig selv. En moderne
videreudvikling af eksperimentet har resulteret i at man nu om dage
kan tage billeder at et objekt uden at sende lys mod det. Klaus Mølmer
har selv udviklet dette videre, hvorved han mener at være i stand til
at finde en øl i mørke ... 
</p>
<p>
Humlen af det historiske rids var, at jo mere vi ved om et
kvante-system, jo mindre ved vi faktisk, fordi vores målinger påvirker
systemets tilstand.
</p>
<p>
Tilhørerne var nu udrustet med en historisk - omend spinkel -
forståelse for kvanteteorien, og foredrageren drog videre med
eksempler på praktiske anvendelser af teorien. 
</p>
<h3><font face="helvetica">
Teleportering</font></h3>
<p>Det første eksempel omhandlede teleportering, dvs. at målinger
foretages på et systems tilstand, hvorefter måleresultaterne
transmitteres til et andet system og tilstanden genoprettes i det nye
system. I klassisk fysik er dette en triviel opgave, hvilket bekræftes
af at fx telefonen har opnået en vis udbredelse. Når det kommer til
kvante-teleportering forholder det sig imidlertid anderledes;
kvante-teleportering er umulig! Men ... hold på hat og briller
... »hvis vi ikke ved hvad vi detekterer og preparerer« så kan det
godt lade sig gøre. Sagt på dansk betyder det at hvis man fortæller
noget man ikke aner en døjt om til en anden, og han så genopretter det
uden at vide noget om det, så går alt godt. Deres udsendte følte her
en mindre smerte i baghovedet ... </p>
<p>
Fysikeren måtte indrømme at kvante-teleportering ikke er vejen frem,
men når nu det helt store fysiske artilleri er kørt frem, så skal der
tjenes penge.</p>
<h3><font face="helvetica">
Kryptografi</font></h3>
<p>
Størstedelen af moderne hemmeligholdelse bygger på kryptosystemer, som
benytter sig af nøgler. Først bruger afsenderen af en besked én nøgle
til at låse en hemmelig/pinlig besked, så udenforstående ikke kan læse
den. Beskeden sendes så til modtageren som har en nøgle (evt. magen
til afsenderens) der kan låse beskeden op igen, hvorefter den kan
læses. Det afgørende er, at afsenderen og modtageren kan blive enige
om én eller flere nøgler, som kun de kender. Denne enighed om fælles
nøgler kan opnås ved at udnytte egenskaber ved kvante-fysik, og
yderligere oplysninger om dette kan findes i artiklen om
kvantekryptografi i daimiposten maj 1997 nummeret. 
</p>
<p>
Der var nu efterhånden kun 25 minutter tilbage af foredraget, og
forelæseren vurderede på dette tidspunkt, at det var tid for det, alle
var kommet for at høre noget om, nemlig kvante-computere.
</p>
<h3><font face="helvetica">
Kvante-computere</font></h3>
<p>
Set med et par grove briller er en klassisk computer én, man kan
stikke et x og (lidt) senere har computeren så beregnet f(x). En
kvantecomputer fungerer stort set på samme vis, bortset fra at den
ikke nøjes med at beregne f for et enkelt x, men beregner funktionen
for en hel masse (alle) x'er på én gang! Denne simultane beregning
muliggøres af noget linearitet og noget superposition, som man kan
blive klog på andetsteds. (Klaus Mølmer reklamerede selv for
»Kvanteteorikurset« ovre på fysik.) Kort fortalt går det ud på at
flere tilstande kan blandes sammen i linearkombinationer, og så får
man en ny tilstand. 
</p>
<p>
Hvorom alting er, så er kvante-computerens styrke, at den kan beregne
en hel masse på samme (korte) tid, en traditionel computer er om at
beregne en enkelt ting. Gode gamle klassiske algoritmer kan så bringes
på banen og afvikles på en kvante-computer, hvorved de afvikles
forbløffende hurtigt. Som eksempel på dette nævntes Shors algoritme
til primfaktorisering af et l-cifret tal. »Normalt« ta'r det tid i
O(el), men med kvante-teknologi kan det gøres i tid O(l3). Tilsvarende
kan søgning blandt n elementer med Grovers algoritme klares i tid
O(sqrt n). Det er ikke så ringe endda ... 
</p>
<p>
For at en kvante-computer kan bruges er der to ting, der skal være
opfyldt :
<ul>
<li>
Apparatet skal være ekstremt isoleret, dvs. alle ydre påvirkninger
skal elimineres, og vi må ikke vide noget om indmaden af maskinen,
idet det hele så vælter. 
<li>
Der skal stilles nogle simple operationer til rådighed. Aktuelt drejer
det sig om operationerne not og xor, og videre herfra kontrolleret not
(C-not), idet man skal vide, hvorfra man kom, før man kom hen, hvor
man er nu. 
</ul>
</p>
<p>
Tilbage står nu bare selve den praktiske realisering af primitiverne,
og implementeringen af dem foregår ikke med loddekolbe, radiorør og
lignende. Der er to tilgangsvinkler til konstruktion af maskinen. Den
nemmeste måde er at finde én et eller andet sted, mens den flittige
konstruktør vil forsøge at bygge én selv. 
</p>
<p>
Umiddelbart lyder »find én«-taktikken som en dødssejler, men på MIT og
i Oxford er der faktisk nogle folk der har noget dna, der kan bruges
som en kvante-computer. Jeg vil spare læseren for detaljer, men det
drejer sig om nogle cytosin-molekyler, en radiosender og nogle
analogier til stangmagneter, og folkene kan så beregne C-not. Hvis man
selv vil bygge en kvante-computer, kan man forsøge sig med en såkaldt
ion-fælde, som er et geled af ioner, der ligger og bølger frem og
tilbage. Der forskes for tiden intenst i sådanne ion-fælder, og når
man får rigtigt styr på dem, har man den fordel, at ion-fælder
skalerer bedre end naturens kvante-computere. Uanset om man bruger en
naturlig eller hjemmebygget kvante-computer, så kan man pt. kun regne
med to bits og måske snige sig op på tre, hvis man er heldig. Der er
altså endnu lang vej til kvante-computere, der kan bruges i praksis,
men Klaus Mølmer var fortrøstningsfuld og øjnede store perspektiver.
</p>

<h3><font face="helvetica">
Konklusion</font></h3>
<p>
Man må rose <a href="http://www.TAAGEKAMMERET"><font
size="-1">TÅGEKAMMERET</font></a> for at have taget initiativ til
afholdelse af et foredrag om et af tidens hotte emner, så almindelige
dødelige kunne få indblik i en lille-bitte verden med stort
potentiale. Jeg har indtryk af at, samtlige tilhørere i det propfyldte
Aud-F følte, at de forstod en lille smule af, hvad det gik ud på - og
hvis ikke så har de moret sig, idet Klaus Mølmer er en meget
underholdende mand. 
</p>
<p>
Alt der er skrevet i denne artikel er uden ansvar og måske helt forkert.</p>

<hr>

<p>
<small>
<!-- hhmts start -->
Sidste ændring: onsdag d. 16.december 1998<br>
<a href="mailto:markmann@daimi.au.dk">Helle Markmann</a>
<!-- hhmts end -->
</small>

</body> </html>
